Wanaume elfu moja huko Turkana ya Kati wamekuja pamoja na kuunda kikundi cha kuchangizana fedha ( maarufu merry go round) ili kujikimu na kujiinua kiuchumi. Kikundi hicho kwa jina Kiniamarae Atananga Youth Group kumaanisha "tutembee pamoja", kipo katika eneo la Kerio na kinajivunia hazina yao ambayo tayari imekusanya mamilioni ya pesa ambazo zinawafaa katika maisha ya kila siku. Lengo lao sasa ni kuanzisha chama cha ushirika.